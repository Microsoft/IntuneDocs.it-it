---
title: Come informare gli utenti finali su Microsoft Intune | Microsoft Intune
description: Condividere informazioni con gli utenti finali per il successo della distribuzione di Intune.
keywords: 
author: barlanmsft
ms.author: barlan
manager: angrobe
ms.date: 04/10/2017
ms.topic: get-started-article
ms.prod: 
ms.service: microsoft-intune
ms.technology: 
ms.assetid: 48914533-f138-4dc0-8b93-4cea3ac61f7b
ms.reviewer: robstack
ms.suite: ems
ms.openlocfilehash: d940bc937caf966dd2d8c2ce01570bfa09a65bfb
ms.sourcegitcommit: ca10ab40fe40e5c9f4b6f6f4950b551eecf4aa03
ms.translationtype: HT
ms.contentlocale: it-IT
ms.lasthandoff: 11/13/2017
---
# <a name="how-to-educate-your-end-users-about-microsoft-intune"></a>Come informare gli utenti finali su Microsoft Intune

[!INCLUDE[both-portals](./includes/note-for-both-portals.md)]

Microsoft Intune consente di offrire agli utenti la possibilità di usare i dispositivi mobili, mantenendo protetti i dati aziendali. Una distribuzione corretta implica numerosi passaggi, tra cui la valutazione di Intune tramite una [versione di valutazione gratuita](app-sdk.md).

Nessuna di queste tecnologie garantisce che gli utenti comprendano l'importanza dei motivi per cui l'azienda decide di gestire i loro dispositivi. Infatti, è possibile che molti utenti finali si preoccupino della loro privacy, in particolare se Intune viene distribuito come [soluzione BYOD](/enterprise-mobility-security/solutions/byod-design-considerations-guide).

> [!Important]
> Per il successo della distribuzione è fondamentale comprendere le preoccupazioni degli utenti finali in relazione all'esigenza dell'azienda di gestire i dispositivi e offrire risposte e informazioni esaurienti per tranquillizzarli.

L'adozione di una tecnologia non può essere limitata alla corretta implementazione e alla sua distribuzione a tutta la forza lavoro. È fondamentale che gli utenti finali apprezzino appieno i vantaggi dell'accesso protetto offerto da Intune. Il concetto di mobilità aziendale può intimidire gli utenti se non vengono spiegati loro gli scopi della mobilità aziendale e cosa può offrire loro (o non offrire) questa opportunità.

## <a name="things-to-consider-about-your-end-users"></a>Aspetti da considerare in relazione agli utenti finali

__Livello di esperienza degli utenti finali__ Gli utenti finali possono avere un'ampia gamma di esperienze con svariate tecnologie. Queste esperienze potrebbero essere sia positive che negative, ad esempio foto memorabili scattate ai figli o la volta in cui il dispositivo è caduto nell'acqua e hanno perso tutti i dati di cui non era disponibile un backup. L'approccio alla tecnologia degli utenti è influenzato anche da queste esperienze e dalla percezione che hanno dell'uso personale e aziendale dei dispositivi.

__Cosa significa gestione della mobilità per un utente__ È possibile che gli utenti non conoscano in dettaglio il tipo di accesso che l'azienda ha (o non ha) ai dispositivi e alle informazioni personali. È probabile che gli utenti siano preoccupati che il personale IT o la dirigenza possa controllare ogni loro mossa. Questi aspetti possono essere fonte di preoccupazione in particolare per gli utenti meno esperti, che potrebbero ritenere che tutte le attività svolte nei propri dispositivi siano private. Gli utenti più esperti potrebbero avere timori più specifici, come quello di essere spiati tramite i dispositivi in scenari di tipo "Grande Fratello", e potrebbero diffondere queste preoccupazioni tra i colleghi.

__Quali disagi possono esistere per gli utenti finali__ Serve tempo per installare le app, registrare i dispositivi e mantenere la conformità. Garantire la sicurezza dei dati aziendale è la principale priorità di qualsiasi distribuzione di Intune, ma richiedere un passcode senza motivi validi per un dispositivo personale porterà gli utenti a essere infastiditi dalla gestione dei dispositivi. L'invio di aggiornamenti delle app necessari nel bel mezzo di conferenze telefoniche importanti potrebbe compromettere la produttività degli utenti, vanificando gli scopi dell'uso dei dispositivi mobili al lavoro.

## <a name="things-you-should-do"></a>Cosa fare

Rassicurare gli utenti sarà utile per agevolare la distribuzione. L'elenco seguente include varie proposte per motivare più efficacemente gli utenti finali ad accogliere positivamente il sistema di gestione dei dispositivi.

* __Documentazione.__ La documentazione di Intune include un'ampia gamma di contenuti che consentiranno agli utenti finali di scoprire come eseguire specifiche attività, come la registrazione dei dispositivi e la risoluzione dei problemi. Questi contenuti includono articoli a cui gli utenti vengono indirizzati dal portale aziendale, suddivisi in sezioni sull'installazione dell'app Portale aziendale e la registrazione in Intune, sulle attività generali che gli utenti possono eseguire sui propri dispositivi e sulla risoluzione dei problemi. Questa documentazione è disponibile nelle spiegazioni su come [usare i dispositivi gestiti per lo svolgimento del lavoro](/intune-user-help/use-managed-devices-to-get-work-done).

* __Accessibilità.__ Gli utenti finali devono sapere dove possono ottenere assistenza per i propri dispositivi. Assicurarsi di includere le informazioni di contatto dell'amministratore IT quando si [personalizza il portale aziendale](company-portal-customize.md) in modo tale che gli utenti possano richiedere l'assistenza necessaria.

* __Personalizzazione.__ Fornire istruzioni non specifiche della distribuzione può indurre gli utenti finali a pensare che non sia stata dedicata la dovuta attenzione alla loro esperienza. È possibile usare questo [modello di registrazione personalizzabile degli utenti finali di Intune per gli amministratori IT](https://gallery.technet.microsoft.com/office/Intune-End-User-Enrollment-3a0c9b0c) per creare istruzioni di registrazione specifiche destinate agli utenti finali.

* __Canali di comunicazione diversi.__ Così come hanno [diversi stili di apprendimento](https://www.umassd.edu/dss/resources/facultystaff/howtoteachandaccommodate/howtoaccommodatedifferentlearningstyles/), gli utenti hanno modalità preferite per la fruizione delle informazioni. Agli utenti che preferiscono i video alla documentazione, Microsoft offre [versioni video delle procedure per la registrazione di vari tipi di dispositivo](https://channel9.msdn.com/Series/IntuneEnrollment) e altri video su Channel 9. Questi video possono essere incorporati direttamente nel [sito di SharePoint](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581) aziendale o sono disponibili per il download di copie locali, sia del video che solo della traccia audio.

* __Conoscenza degli utenti.__ L'esperienza degli utenti finali avrà un impatto sulla produttività e conoscere la loro esperienza faciliterà le attività di risoluzione dei problemi all'occorrenza. Sapere in che modo gli utenti finali si procurano le app può rendere molto più facile la diagnostica dei problemi riscontrati, oltre a permettere di risolverli più velocemente.

* **Android**
  * [Uso di un dispositivo Android con Intune](/intune-user-help/using-your-android-device-with-intune)
  * [Modalità di recupero delle app per gli utenti di Android](end-user-apps-android.md)

* **iOS**
  * [Uso di un dispositivo iOS con Intune](/intune-user-help/using-your-ios-device-with-intune)
  * [Modalità di recupero delle app per gli utenti di iOS](end-user-apps-ios.md)

* **Windows**
  * [Uso di un dispositivo Windows con Intune](/intune-user-help/using-your-windows-device-with-intune)
  * [Modalità di recupero delle app per gli utenti di Windows](end-user-apps-windows.md)

* __Disponibilità e chiarezza.__ È importante comunicare chiaramente agli utenti cosa si intende gestire nei loro dispositivi. Indicare il tipo di dati che verranno raccolti e i motivi per cui vengono raccolti. Informarli sull'uso previsto di tutti i dati. [Microsoft ritiene che gli utenti abbiano il diritto di ricevere tutte le informazioni possibili su come vengono gestiti i dati dei clienti nel cloud](https://www.microsoft.com/trustcenter/about/transparency) ed è convinta che questa filosofia possa aumentare notevolmente la soddisfazione degli utenti finali per Intune.

>[!Note]
> La trasparenza, laddove possibile, è fondamentale per il successo della distribuzione.

L'obiettivo è trovare la giusta combinazione di fiducia e criteri di conformità accuratamente elaborati per assicurarsi che gli utenti finali sappiano che, anche se l'azienda *può* avere accesso a determinati tipi di dati personali, *non è intenzionata a farlo* e che sappiano che l'azienda è responsabile di tutelare la loro privacy e conoscano gli effetti di eventuali violazioni. La stesura di un'informativa specifica in collaborazione con i reparti legale e delle risorse umane può essere utile per soddisfare dipendenti particolarmente esigenti.
