---
title: Guida introduttiva a Microsoft Intune nel portale di Azure
titlesuffix: ''
description: Informazioni sulla creazione, condivisione ed esplorazione dei dashboard di Intune nel portale di Azure.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
ms.custom: intune-azure
ms.openlocfilehash: 859194b364a64854922993d2d798f318b260fc80
ms.sourcegitcommit: dbea918d2c0c335b2251fea18d7341340eafd673
ms.translationtype: HT
ms.contentlocale: it-IT
ms.lasthandoff: 04/26/2018
ms.locfileid: "31836337"
---
# <a name="getting-started-with-microsoft-intune-in-the-azure-portal"></a>Guida introduttiva a Microsoft Intune nel portale di Azure

Il portale di Azure è l'area in cui è disponibile il servizio Microsoft Intune. Azure include numerosi servizi, molti dei quali possono non essere usati regolarmente. La personalizzazione del dashboard e della barra laterale in Azure consente di trovare rapidamente le informazioni appropriate, ogni volta che si esegue l'accesso per gestire i dispositivi con Intune.

## <a name="changing-the-sidebar"></a>Modifica della barra laterale

La __barra laterale__ sul lato sinistro del portale di Azure contiene un elenco di tutti i servizi di Azure disponibili. Questo elenco completo può essere modificato rispetto alla visualizzazione predefinita in modo da avere una visualizzazione permanente dei servizi più importanti. Nelle informazioni che seguono viene usato Intune come esempio di servizio da aggiungere in cima all'elenco.

![Utente che cerca Microsoft Intune nell'elenco "Altri servizi".](./media/azure-add-intune1.png)

1. Selezionare **Tutti i servizi** nella barra laterale sul lato sinistro della pagina.
2. Cercare **Intune** nella casella del filtro.
3. Selezionare la **stella** per aggiungere Intune alla fine dell'elenco dei servizi preferiti.
4. Passare il puntatore del mouse sul servizio Intune. Selezionare e trascinare Intune mediante i **tre punti verticali** a destra del nome del servizio.

## <a name="changing-the-dashboard"></a>Modifica del dashboard

La pagina di destinazione predefinita è il **dashboard**. Usare questa pagina per personalizzare i riquadri in cui visualizzare le informazioni più importanti.

![Immagine del nuovo dashboard generico. Mostra la barra laterale con tutti i servizi a sinistra, quindi il dashboard principale al centro. I pulsanti di modifica del dashboard si trovano nella parte superiore, con i riquadri che consentono di accedere a tutte le risorse, le esercitazioni introduttive, all'integrità dei servizi e ad Azure Marketplace.](./media/azure-default-dashboard.png)

Per modificare il dashboard corrente, selezionare il pulsante **Modifica dashboard**. Se non si vuole modificare il dashboard predefinito, è possibile creare anche un **nuovo dashboard**. Quando si crea un nuovo dashboard, si ottiene un dashboard privato vuoto con la **Raccolta riquadri**, che consente di aggiungere o ridisporre i riquadri. È possibile trovare i riquadri in base alla relativa categoria **Generale**, al **Tipo**, mediante **Ricerca** e tramite un **Gruppo di risorse** o **Tag**.

È anche possibile aggiungere i riquadri direttamente al dashboard usando qualsiasi pulsante con **i puntini di sospensione** e selezionando **Aggiungi al dashboard**.

![Primo piano del percorso Utenti e gruppi > Tutti i gruppi in Intune, con l'opzione "Aggiungi al dashboard" visibile all'estrema destra di un gruppo.](./media/azure-pin-to-dashboard.png)

Questa funzionalità sarà più rilevante dopo aver aggiunto altro contenuto a Intune, ad esempio gruppi e utenti.

## <a name="using-services"></a>Uso dei servizi

Ogni volta che si apre Intune o qualsiasi altro servizio in Azure, questo verrà visualizzato in un **riquadro**. Alcuni dei primi carichi di lavoro usati in Intune, ad esempio **Utenti**, **Gruppi** e **App per dispositivi mobili**, vengono visualizzati tutti in un riquadro a schermo intero. Quando si seleziona il carico di lavoro, il relativo riquadro viene aperto a pagina intera. Gli altri riquadri, quando vengono aperti, scorrono dal lato destro del riquadro e vengono compressi sotto il riquadro principale da cui provengono.

## <a name="next-steps"></a>Passaggi successivi

* [Introduzione alla gestione degli utenti](get-started-users.md): illustra come aggiungere un utente a Intune per consentirgli di accedere alle risorse aziendali dai dispositivi mobili.
