---
title: Usare dispositivi gestiti per lo svolgimento del lavoro | Microsoft Docs
description: Informazioni su cosa significa registrare un dispositivo nel sistema di gestione con Intune.
keywords: ''
author: lenewsad
ms.author: lanewsad
manager: dougeby
ms.date: 12/06/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 523caa6b-d792-4bb6-bddb-24b2479932d8
searchScope:
- User help
ROBOTS: ''
ms.reviewer: robstack
ms.suite: ems
ms.custom: intune-enduser
ms.openlocfilehash: ecb0729a2c6911fa15dd99ad4abe990859c912ad
ms.sourcegitcommit: 7f46e9990797bdfa669ccba2077721f1bc70c07e
ms.translationtype: HT
ms.contentlocale: it-IT
ms.lasthandoff: 04/04/2018
---
# <a name="use-managed-devices-to-get-work-done"></a>Usare dispositivi gestiti per lo svolgimento del lavoro
Microsoft Intune è un componente software che consente alle organizzazioni di gestire dispositivi (ad esempio smartphone, tablet e PC), app e altre risorse aziendali come la posta elettronica. Questo strumento permette ai dipendenti di accedere alle informazioni di lavoro praticamente da qualsiasi luogo su quasi tutti i dispositivi e, al tempo stesso, contribuisce a proteggere le informazioni aziendali.

Quando si registra un dispositivo per la gestione con Intune, il reparto IT può gestire le risorse aziendali o dell'istituto di istruzione e rendere il dispositivo più sicuro, offrendo al tempo stesso ai propri dipendenti la possibilità di scegliere il dispositivo più adatto per svolgere il proprio lavoro. Il modo principale per eseguire questa operazione è la registrazione del dispositivo nella gestione tramite il portale aziendale.

## <a name="what-information-can-my-company-see-when-i-enroll-my-device-in-intune"></a>Quali sono le informazioni visibili per l'azienda quando si registra il dispositivo in Intune?
Il supporto tecnico dell'azienda può vedere le informazioni relative al lavoro, ma non le informazioni personali di un utente. Questo è un aspetto particolarmente importante se si vuole registrare un dispositivo personale per usarlo al lavoro. Sono disponibili informazioni dettagliate sulle [informazioni visibili e non visibili nel prossimo articolo nella Guida per l'utente](what-info-can-your-company-see-when-you-enroll-your-device-in-intune.md).

## <a name="how-do-i-get-the-company-portal"></a>Come si accede al portale aziendale?
È possibile accedere al portale aziendale in due modi diversi:

- Installando l'app Portale aziendale nel dispositivo. In genere è possibile scaricare l'app Portale aziendale dall'App Store del dispositivo, ma anche il supporto tecnico dell'azienda può installare l'app.
- Visitando il [sito Web del portale aziendale](https://portal.manage.microsoft.com#HelpDeskDialog) impostato dal supporto tecnico dell'azienda.

## <a name="whats-the-difference-between-the-app-and-the-website"></a>Qual è la differenza tra app e sito Web?
Esistono alcune lievi differenze tra l'app Portale aziendale e il sito Web del portale aziendale, ma la maggior parte delle attività può essere eseguita su entrambi. Ad esempio, è possibile:

- Registrare i dispositivi nella gestione
- Visualizzare lo stato dei dispositivi
- Scaricare le applicazioni necessarie e consigliate per l'organizzazione
- Rinominare il dispositivo
- Reimpostare il PIN o la password del dispositivo
- Contattare il reparto IT per richiedere assistenza

Per scoprire quali operazioni è possibile eseguire nel sito Web del portale aziendale rispetto a quelle eseguibili nell'app Portale aziendale del dispositivo, scegliere uno dei collegamenti seguenti:

- [Uso del dispositivo Android](using-your-android-device-with-intune.md)
- [Uso del dispositivo iOS](using-your-ios-device-with-intune.md)
- [Uso del dispositivo macOS](using-your-macos-device-with-intune.md)
- [Uso del dispositivo Windows](using-your-windows-device-with-intune.md)
- [Uso del sito Web del portale aziendale](using-the-intune-company-portal-website.md)

## <a name="what-happens-when-you-add-a-computer-or-device-to-the-company-portal"></a>Che cosa succede quando si aggiunge un computer o un dispositivo al Portale aziendale?
Quando si aggiunge un computer o un dispositivo al Portale aziendale, a seconda del dispositivo è possibile che venga installato un software o scaricata un'app. Vengono inoltre concesse al supporto tecnico dell'azienda le autorizzazioni necessarie per gestire il dispositivo e proteggere le informazioni aziendali sul dispositivo.

Per informazioni su ciò che l'azienda può e non può visualizzare nei dispositivi degli utenti, usare il collegamento che corrisponde al tipo di dispositivo in uso:

- [Installare l'app Portale aziendale per Android](what-happens-if-you-install-the-company-portal-app-and-enroll-your-device-in-intune-android.md)
- [Installazione dell'app Portale aziendale per iOS](what-happens-if-you-install-the-company-portal-app-and-enroll-your-device-in-intune-ios.md)
- [Installazione dell'app Portale aziendale per macOS](what-happens-if-you-install-the-company-portal-app-and-enroll-your-device-in-intune-macos.md)
- [Installare l'app Portale aziendale per Windows](what-happens-if-you-install-the-company-portal-app-and-enroll-your-device-in-intune-windows10.md)

## <a name="what-kind-of-computers-or-devices-can-you-add-to-the-company-portal"></a>Quali tipi di computer o dispositivi è possibile aggiungere al Portale aziendale?
-   Dispositivi Apple con iOS (ad esempio iPhone e iPad) e macOS (ad esempio MacBook e iMac)
-   Dispositivi Android
-   Dispositivi Windows
    -   Windows 10 Mobile
    -   Windows 10 Desktop
    -   Windows Phone 8.1
    -   Windows 8.1

## <a name="can-you-remove-a-computer-or-device-from-the-company-portal"></a>È possibile rimuovere un computer o un dispositivo dal Portale aziendale?
È possibile rimuovere o reimpostare un computer o un dispositivo dal Portale aziendale. Esiste una differenza tra **rimuovere** e **reimpostare**.

Quando si *rimuove* un computer o un dispositivo dal portale aziendale, si annulla la registrazione del dispositivo in Intune. Dopo l'annullamento della registrazione non è più possibile accedere al Portale aziendale con tale dispositivo e alcuni dati aziendali all'interno di quest'ultimo potrebbero essere rimossi. Per informazioni su come rimuovere il dispositivo dal Portale aziendale, scegliere uno dei collegamenti seguenti:

- [Annullamento della registrazione del dispositivo Android](unenroll-your-device-from-intune-android.md)
- [Annullamento della registrazione del dispositivo iOS](unenroll-your-device-from-intune-ios.md)
- [Annullamento della registrazione del dispositivo macOS](unenroll-your-device-from-intune-macos.md)
- [Annullamento della registrazione del dispositivo Windows](unenroll-your-device-from-intune-windows.md)

Quando si *reimposta* un computer o un dispositivo, il Portale aziendale tenta di reimpostare le impostazioni predefinite del dispositivo stesso. La reimpostazione del dispositivo rimuove tutti i dati personali e aziendali dal dispositivo stesso. Se si smarrisce il dispositivo, è possibile reimpostarlo anche in remoto dal sito Web Portale aziendale.

È possibile trovare informazioni su come reimpostare il dispositivo qui:

- [Reimpostare (cancellare) un dispositivo dal sito Web del portale aziendale](reset-erase-your-device-cpwebsite.md)

## <a name="what-if-i-cant-see-my-device-in-the-company-portal"></a>Cosa accade se il dispositivo non è visibile nel portale aziendale?
Per essere visibile, un dispositivo deve essere in primo luogo aggiunto al Portale aziendale. Accedere al Portale aziendale consigliato dall'amministratore e seguire la procedura per il dispositivo in uso. Inoltre, non saranno più visualizzati i dispositivi di proprietà e gestiti dall'azienda.

## <a name="where-else-can-i-go-for-help"></a>Dove è possibile trovare altre informazioni?
Microsoft consiglia di provare prima di tutto a risolvere il problema autonomamente. È disponibile un elenco di possibili soluzioni per i problemi che potrebbero verificarsi per ogni piattaforma supportata da Intune.

- [Risolvere problemi comuni con il dispositivo Android](troubleshoot-your-device-android.md)
- [Risolvere problemi comuni con il dispositivo iOS](troubleshoot-your-device-ios.md)
- [Risolvere problemi comuni con il dispositivo macOS](troubleshoot-your-device-macos.md)
- [Risolvere problemi comuni con il dispositivo Windows](troubleshoot-your-device-windows.md)

È possibile aggiungere un commento di seguito per richiedere assistenza, ma ogni organizzazione ha requisiti diversi e non sempre Microsoft è in grado di rispondere alle domande. Rivolgersi al personale di supporto della propria azienda è probabilmente il modo più efficace per ottenere risposte veloci e pertinenti. Le informazioni di contatto dovrebbero essere disponibili nel [sito Web del portale aziendale](https://portal.manage.microsoft.com#HelpDeskDialog).
