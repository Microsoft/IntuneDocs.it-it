---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# CONDIZIONI DI LICENZA PER L’APPLICAZIONE MICROSOFT: PORTALE AZIENDALE DI MICROSOFT INTUNE

## CONDIZIONI DI LICENZA PER L’APPLICAZIONE MICROSOFT: PORTALE AZIENDALE DI MICROSOFT INTUNE
Le presenti condizioni di licenza costituiscono il contratto tra Microsoft Corporation (o, in base al luogo di residenza del licenziatario, una delle sue consociate) e il licenziatario. Il licenziatario dovrà leggerle con attenzione. Le presenti condizioni si applicano all’applicazione di cui sopra. Le presenti condizioni si applicano inoltre a

-   aggiornamenti,

-   supplementi,

-   servizi Microsoft basati su Internet e

-   servizi di supporto tecnico

forniti da Microsoft relativi alla presente applicazione, a meno che questi non siano accompagnati da specifiche condizioni. In tal caso, tali condizioni specifiche prevarranno su quelle del presente contratto.

**UTILIZZANDO L’APPLICAZIONE, IL LICENZIATARIO ACCETTA LE PRESENTI CONDIZIONI. QUALORA IL LICENZIATARIO NON LE ACCETTI, NON POTRÀ UTILIZZARE L’APPLICAZIONE.**

**Qualora il licenziatario si attenga alle presenti condizioni di licenza, disporrà dei diritti perpetui di seguito indicati.**

1.  **DIRITTI DI INSTALLAZIONE E DI UTILIZZO.**

    a.  **Installazione e Utilizzo.** Il licenziatario potrà installare e utilizzare un numero qualsiasi di copie dell’applicazione nel dispositivo o nei dispositivi abilitati per Windows di cui è il proprietario o che controlla. Il licenziatario potrà utilizzare la presente applicazione qualora disponga di un abbonamento valido di Microsoft Intune per la propria società o un servizio online che includa le funzionalità di Microsoft Intune.

    b.  **Aggiornamenti.** Per garantire la funzionalità completa potranno essere necessari gli aggiornamenti per Microsoft Intune. Alcune funzionalità potrebbero non essere disponibili in tutti i paesi.

    c.  **Programmi Microsoft Inclusi.** L’applicazione contiene altri programmi Microsoft. Le presenti condizioni di licenza si applicano all’utilizzo di tali programmi da parte del licenziatario.

    d.  **Programmi di Terzi.** L’applicazione potrà includere programmi di terzi che Microsoft, non i terzi, concede in licenza al licenziatario ai sensi del presente contratto. Eventuali comunicazioni per il programma di terzi sono incluse solo a scopo informativo.

2.  **ACCESSO A INTERNET.** Il licenziatario potrà incorrere in costi per l’accesso a Internet, il trasferimento di dati e altri servizi in base alle condizioni del piano di servizi dati e di qualsiasi altro contratto stipulato con il proprio operatore della rete per l’utilizzo dell’applicazione. Il licenziatario è l’unico responsabile dei costi applicati dall’operatore della rete.

3.  **SERVIZI BASATI SU INTERNET.** Microsoft fornisce servizi basati su Internet insieme all’applicazione. Microsoft potrà cambiare o annullare i servizi in qualsiasi momento.

    a.  Consenso all’Utilizzo di Servizi Wireless o Basati su Internet. L’applicazione potrà connettersi a servizi wireless basati su Internet. L’utilizzo dell’applicazione da parte del licenziatario funge da consenso alla trasmissione di informazioni standard relative al dispositivo (incluse, a titolo esemplificativo, informazioni tecniche sul dispositivo, il sistema e il software e sulle periferiche) per i servizi wireless e/o basati su Internet. Qualora per l’utilizzo dei servizi vengano fornite altre condizioni, anche queste ultime si applicano.

        -   Dati. Alcuni servizi online richiedono o possono essere migliorati tramite l’installazione di software locale come il presente. Su indicazione dell’utente, o dell’amministratore, tale software può inviare dati da un dispositivo a un servizio online e viceversa.

        -   Dati sull’utilizzo. Microsoft raccoglie automaticamente dati sulle prestazioni e sull’utilizzo tramite Internet. Tali dati saranno utilizzati per fornire e migliorare i prodotti e i servizi Microsoft e migliorare l’esperienza dell’utente. È possibile disattivare questa funzionalità.

    b.  Utilizzo Non Consentito dei Servizi Basati su Internet. Il licenziatario non potrà utilizzare il servizio basato su Internet in alcun modo che possa danneggiarlo o pregiudicarne l’utilizzo da parte di altri oppure compromettere la rete wireless. Il licenziatario non potrà utilizzare il servizio per tentare di accedere in modo non autorizzato a servizi, dati, account o reti con qualsiasi mezzo.

4.  **COMMENTI.** Qualora il licenziatario fornisca commenti sull’applicazione a Microsoft, conferisce a Microsoft, senza alcun costo aggiuntivo, il diritto di utilizzare, condividere e commercializzare tali commenti in qualsiasi modo e per qualsiasi scopo. Il licenziatario conferisce anche a terzi, senza alcun costo aggiuntivo, eventuali diritti sui brevetti necessari per i loro prodotti, tecnologie e servizi per utilizzare o interfacciarsi con componenti specifici di un software o servizio Microsoft che includa i commenti. Il licenziatario non fornirà a Microsoft commenti che siano soggetti a condizioni di licenza che impongano a Microsoft di concedere in licenza a terzi il proprio software o la propria documentazione, a fronte dell’eventuale inclusione dei commenti nel software o nella documentazione stessa. Tali diritti estenderanno la loro validità temporale anche dopo la scadenza del presente contratto.

5.  **AMBITO DI VALIDITÀ DELLA LICENZA.** L’applicazione non viene venduta, ma è concessa in licenza. Il presente contratto concede al licenziatario solo alcuni diritti di utilizzo dell’applicazione. Microsoft si riserva tutti gli altri diritti. Nel limite massimo consentito dalla legge applicabile, il licenziatario potrà utilizzare l’applicazione esclusivamente nei modi espressamente concessi nel presente contratto. Nel far ciò, il licenziatario dovrà attenersi a qualsiasi limitazione tecnica presente nell’applicazione che gli consenta di utilizzarla solo in determinati modi. Il licenziatario non potrà

    -   aggirare eventuali limitazioni tecniche nell’applicazione;

    -   decodificare, decompilare o disassemblare l’applicazione, fatta eccezione per i casi in cui tali attività siano espressamente consentite dalla legge applicabile, nonostante questa limitazione;

    -   effettuare più copie dell’applicazione di quante non vengano specificate nel presente contratto o consentite dalla legge applicabile, nonostante questa limitazione;

    -   pubblicare l’applicazione per consentirne la duplicazione da parte di altri;

    -   noleggiare l’applicazione né concederla in locazione o in prestito né

    -   trasferire l’applicazione o il presente contratto a terzi.

6.  **LIMITAZIONI RELATIVE ALL’ESPORTAZIONE.** L’applicazione è soggetta alle leggi e ai regolamenti in vigore negli Stati Uniti in materia di controllo dell’esportazione. Il licenziatario dovrà attenersi a tutte le leggi e a tutti i regolamenti locali e internazionali applicabili all’applicazione in materia di controllo dell’esportazione. Queste leggi includono limitazioni circa le destinazioni, gli utenti finali e l’utilizzo finale. Per ulteriori informazioni, il licenziatario potrà visitare la pagina www.microsoft.com/exporting.

7.  **SERVIZI DI SUPPORTO TECNICO.** Poiché la presente applicazione viene fornita “com’è”, non è prevista la fornitura di servizi di supporto tecnico da parte di Microsoft. In caso di problemi o di domande riguardanti l’utilizzo dell’applicazione, incluse eventuali domande relative all’informativa sulla privacy della propria società, il licenziatario dovrà contattare l’amministratore IT di quest’ultima. Il licenziatario non dovrà contattare il proprietario del negozio di applicazioni, il proprio operatore della rete, il produttore del dispositivo né Microsoft.

8.  **COMUNICAZIONI RELATIVE AI MARCHI.** Microsoft, Microsoft Intune e Office 365 sono marchi o marchi registrati di Microsoft Corporation negli Stati Uniti e/o negli altri paesi.

9. **INTERO ACCORDO.** Il presente contratto e le condizioni che disciplinano l’utilizzo dei supplementi, degli aggiornamenti, dei servizi basati su Internet e dei servizi di supporto tecnico usati dal licenziatario costituiscono l’intero accordo relativo all’applicazione e ai servizi di supporto tecnico.

10. **LEGGE APPLICABILE.**

    a.  **Stati Uniti.** Qualora l’applicazione sia stata acquistata negli Stati Uniti, il presente contratto sarà disciplinato e interpretato esclusivamente in base alla legge dello Stato di Washington e tale legge si applicherà ai reclami aventi ad oggetto gli inadempimenti contrattuali, indipendentemente dai principi in materia di conflitto di legge. Tutti gli altri reclami, inclusi quelli aventi ad oggetto inadempimenti della normativa a tutela dei consumatori, inadempimenti delle norme in materia di concorrenza sleale e l’illecito civile, saranno disciplinati dalla legge dello Stato di residenza del licenziatario.

    b.  **Al di fuori degli Stati Uniti.** Qualora il licenziatario abbia acquistato l’applicazione in qualsiasi altro Paese, il presente contratto sarà disciplinato dalla legge di tale Paese.

11. **EFFETTI GIURIDICI.** Con il presente contratto vengono concessi determinati diritti, tuttavia Le leggi del Paese di residenza del licenziatario potrebbero riconoscergli ulteriori diritti. Il licenziatario potrebbe, inoltre, vantare ulteriori diritti direttamente nei confronti della parte da cui ha acquistato l’applicazione. Il presente contratto non modifica i diritti del licenziatario che le leggi del Paese di residenza dello stesso non consentono di modificare.

12. **ESCLUSIONE DI GARANZIE. L’APPLICAZIONE VIENE CONCESSA IN LICENZA “COM’È”, “CON TUTTI I DIFETTI” E “COM’È DISPONIBILE”. IL LICENZIATARIO LA UTILIZZA A PROPRIO RISCHIO. MICROSOFT E GLI OPERATORI WIRELESS SULLA CUI RETE VIENE DISTRIBUITA L’APPLICAZIONE E CIASCUNA DELLE RISPETTIVE CONSOCIATE E DEI RISPETTIVI FORNITORI (“PARTI INTERESSATE”) NON CONCEDONO ALCUNA GARANZIA O CONDIZIONE ESPRESSA AI SENSI DELL’APPLICAZIONE O IN RELAZIONE AD ESSA. L’INTERO RISCHIO RELATIVO ALLA QUALITÀ E ALLE PRESTAZIONI DELL’APPLICAZIONE È A CARICO DEL LICENZIATARIO. QUALORA L’APPLICAZIONE RISULTASSE DIFETTOSA, IL LICENZIATARIO SI ACCOLLA L’INTERO COSTO DI TUTTA L’ASSISTENZA O LA RIPARAZIONE NECESSARIA. IL PRESENTE CONTRATTO NON MODIFICA GLI EVENTUALI DIRITTI DEI CONSUMATORI RICONOSCIUTI AL LICENZIATARIO DALLE LEGGI LOCALI. NELLA MISURA MASSIMA CONSENTITA DALLA LEGGE LOCALE DEL LICENZIATARIO, LE PARTI INTERESSATE ESCLUDONO LE GARANZIE IMPLICITE DI COMMERCIABILITÀ (QUALITÀ NON INFERIORE ALLA MEDIA), DI IDONEITÀ PER UNO SCOPO SPECIFICO E DI NON VIOLAZIONE DEI DIRITTI ALTRUI.**

    **PER L’AUSTRALIA: IL LICENZIATARIO È SOGGETTO ALLE GARANZIE DI LEGGE PREVISTE AI SENSI DELLA LEGGE AUSTRALIANA A TUTELA DEI CONSUMATORI (AUSTRALIAN CONSUMER LAW) E NESSUNA DISPOSIZIONE CONTENUTA NELLE PRESENTI CONDIZIONI INFLUISCE SU TALI DIRITTI.**

13. **LIMITAZIONE DI RESPONSABILITÀ ED ESCLUSIONE DI RIMEDI E DANNI. NELLA MISURA MASSIMA CONSENTITA DALLA LEGGE IL LICENZIATARIO PUÒ RICHIEDERE A MICROSOFT SOLO IL RISARCIMENTO PER I DANNI DIRETTI NEL LIMITE DI UN DOLLARO STATUNITENSE (1 USD). IL LICENZIATARIO ACCETTA DI NON CERCARE DI OTTENERE IL RISARCIMENTO PER EVENTUALI ALTRI DANNI, INCLUSI I DANNI CONSEQUENZIALI, SPECIALI, INDIRETTI O INCIDENTALI OPPURE RELATIVI ALLA PERDITA DI PROFITTI DALLE PARTI INTERESSATE.**

    Questa limitazione si applica a

    -   qualsiasi questione relativa all’applicazione, ai servizi, al contenuto (incluso il codice) sui siti Internet o nei programmi di terzi e

    -   reclami relativi a inadempimenti contrattuali, inadempimenti della garanzia o delle condizioni, inadempimenti della normativa a tutela dei consumatori, frode, concorrenza sleale; responsabilità oggettiva, negligenza, falsa rappresentazione, omissione, abuso o altro illecito civile, violazione dello statuto o del regolamento oppure indebito arricchimento, il tutto nella misura massima consentita dalla legge applicabile.

    Tale limitazione si applica anche nel caso in cui:

    -  la riparazione, la sostituzione o il rimborso dell’applicazione non risarcisca completamente il licenziatario di eventuali perdite o

    -  le Parti Interessate siano state informate o avrebbero dovuto essere informate della possibilità del verificarsi di tali danni.

    La limitazione o l’esclusione di cui sopra potrebbe non essere applicabile al licenziatario in quanto l’esclusione o la limitazione di danni incidentali, consequenziali o di altro tipo potrebbe non essere consentita nel Paese di residenza del licenziatario.

