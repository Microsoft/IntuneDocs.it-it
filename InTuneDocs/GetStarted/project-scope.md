---
title: Definizione dell'ambito | Microsoft Intune
description: 
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: 9218b1f58032c07eddf84f04a667e2c56b5463ed
ms.openlocfilehash: cf9b8bf9a07e4d5a29637fe52a0bfb6e0191478e


---

# Definizione dell'ambito
Nella fase di definizione dell'ambito vengono stabiliti gli obiettivi, le tempistiche e le metriche di successo, vengono definiti i fattori chiave della conformità organizzativa, viene costituito il team di progetto e vengono avviate le operazioni preliminari per tutte le fasi dell'implementazione di Microsoft Intune nell'organizzazione in modo da garantire un'esperienza ottimale per gli utenti.
È necessario investire il tempo e l'impegno adeguati per definire obiettivi a lungo termine affinché il piano rifletta tutte le procedure necessarie al raggiungimento di questi obiettivi. Anche se è sempre possibile ottimizzare la strategia in corso di svolgimento, disporre di un piano di conformità completo strettamente allineato con la distribuzione tecnica di base è fondamentale per il successo complessivo.

## Perché questa fase è importante?
La gestione delle modifiche rappresenta sempre l'ostacolo principale nell'implementazione di nuove tecnologie. L'introduzione di un cambiamento positivo implica un'attenta pianificazione, a partire dalla primissima comunicazione in merito a come verrà modificata l'esperienza dell'utente all'inizio e durante tutto il ciclo di adozione. L'utilizzo è il punto di partenza per definire l'impatto complessivo dell'investimento e gli utenti finali rappresentano la chiave per ottenere un utilizzo di successo.
Per individuare l'ambito e definire la fase di implementazione del progetto, è consigliabile consultare le domande preliminari.

## Domande preliminari
Discutere queste domande con il team di progetto per individuare i dettagli del progetto, scoprire i potenziali rischi e definire le azioni da intraprendere.

-   Quali sono le motivazioni per cui l'organizzazione ha deciso di distribuire Intune?

-   Qual è l'ambito della distribuzione (numero di utenti, dispositivi)?
-   Quali sono le tempistiche per il completamento di questa implementazione?

-   Quali sono gli obiettivi da perseguire per realizzare un'implementazione ottimale e in che modo si valuterà l'esito positivo dell'implementazione?

-   Quali sono i gruppi di utenti di riferimento e in che modo verranno organizzati? In base alla piattaforma del dispositivo, all'area, al carico di lavoro, al reparto o ad altri parametri?

-   È possibile identificare utenti o gruppi che possono adottare il prodotto in via preliminare o influenzare l'implementazione?

-   Quale impatto può avere tale modifica per l'organizzazione e le community di utenti?

-   Quali sono i vantaggi e i punti deboli previsti per questa modifica?

-   Sono presenti ostacoli o problematiche che devono essere prese in considerazione?

-   Chi costituisce il team di progetto responsabile dell'implementazione?

-   Chi è lo sponsor responsabile del finanziamento di questo progetto e alla guida delle comunicazioni di base?

## Obiettivi specifici
Questa sezione offre indicazioni sulle attività specifiche da eseguire in questa fase dell'implementazione.

### Pianificazione

La maggior parte dell'impegno durante la fase di definizione dell'ambito ruota intorno alla pianificazione e alla preparazione. Quando si definisce l'ambito del progetto, è necessario tenere in considerazione i problemi di ordine tecnico e organizzativo, nonché la situazione corrente degli utenti e il tipo di cambiamento richiesto. È quindi opportuno avere chiaro in mente il quadro generale e l'obiettivo finale e definire quindi obiettivi specifici in fasi successive per tenere traccia del cambiamento.


 > [!NOTE]
 > 
 > Quando si lavora sull'ambito del progetto, possono essere utili questi modelli:
 > > - [Modello decisionale Intune o Intune con Configuration Manager](https://gallery.technet.microsoft.com/Intune-or-Intune-with-900e8a78)
 > - [Modello di pianificazione per app mobili](https://gallery.technet.microsoft.com/Mobile-app-planning-18689d59)
>- [Modello di pianificazione generale di gestione dei dispositivi](https://gallery.technet.microsoft.com/General-device-management-334c3792)

### Supporto tecnico
Affinché il personale di un'organizzazione possa trarre vantaggio da un'esperienza Intune produttiva, è necessario che il supporto tecnico sia adeguatamente preparato. Nel momento in cui si definisce l'ambito del progetto, è necessario considerare il ruolo giocato dal supporto tecnico in ogni fase nonché le risorse necessarie per garantire che il personale del supporto sia in grado di fornire assistenza agli utenti finali.

### Sensibilizzazione
Una campagna di sensibilizzazione ben definita è essenziale per condurre il cambiamento e un'adozione a lungo termine. Durante la definizione dell'ambito del progetto, tenere in considerazione il pubblico di destinazione per ogni fase e il tipo di comunicazione richiesto. Iniziare identificando le risorse del team marketing e delle comunicazioni, nonché qualsiasi potenziale risorsa utile per l'esecuzione del piano.

### Formazione
Instillare negli utenti finali un senso di fiducia nell'uso di una nuova soluzione è una componente chiave del supporto all'adozione e all'uso a lungo termine. Come per la sensibilizzazione, comprendere le esigenze di formazione necessarie per ogni fase dell'implementazione garantisce una corretta esecuzione e adozione da parte dell'utente finale.

### Operazioni
Definire, a questo punto, la pianificazione a lungo termine. Definire la pianificazione delle operazioni include la comprensione di come gestire, supportare e garantire che sia gli aspetti tecnici che quelli relativi alla preparazione dell'utente rimangano aggiornati e che gli obiettivi continuino a essere soddisfatti.

## Elenco di controllo delle attività iniziali
Ecco un elenco dei passaggi per iniziare a realizzare la fase di **definizione dell'ambito**.

-   Sviluppare obiettivi, criteri di successo e tempistiche chiaramente articolati e prendere in considerazione potenziali rischi e ostacoli.

-   Costituire un team di pianificazione dell'implementazione affinché si concentri su aspetti tecnici fondamentali, gestione delle modifiche, esperienza utente e aree di interesse operativo durante tutte le fasi.

-   Integrare le esigenze delle principali parti interessate e degli utenti quando si sviluppano tempistiche e comunicazioni di alto livello.

-   Identificare eventuali considerazioni/rischi/soluzioni che possono influire negativamente sul progetto.

-   Finalizzare il piano del progetto.

-   Ottenere l'approvazione del piano dalle principali parti interessate.

## Problemi comuni
Ecco alcuni problemi che si possono verificare durante la fase di **definizione dell'ambito**.

-   **Problema:** la prontezza organizzativa e l'esperienza utente sono aspetti considerati in un secondo momento o non considerati affatto nella definizione iniziale dell'ambito. L'organizzazione ha un approccio finalizzato all'adozione per poi verificarne i risultati, causando una riduzione dell'utilizzo e dell'adozione.

    **Soluzione:** iniziare l'implementazione e la pianificazione dell'adozione dal primo giorno, in combinazione con l'impegno tecnico per la distribuzione.

-   **Problema:** mancanza di metriche di successo e obiettivi chiaramente definiti con conseguenti risultati negativi e capacità di reazione solo di fronte ai problemi.

    **Soluzione:** definire metriche e obiettivi nelle fasi iniziali di definizione dell'ambito e usare questi dati per approfondire le altre fasi dell'implementazione. Assicurarsi che gli obiettivi siano specifici, misurabili, realizzabili, realistici e tempestivi, pianificare la verifica degli obiettivi in ogni fase e garantire che il progetto di implementazione sia conforme.

-   **Problema:** trascurare di creare, convalidare e condividere sistematicamente una proposta di valore ben definita adatta alle esigenze dell'organizzazione causa spesso un'adozione limitata e mancanza del ROI.

    **Soluzione:** durante l'implementazione del progetto, assicurarsi di aver chiaramente definito un messaggio di valore. Includere questo messaggio di valore in tutte le attività di formazione e sensibilizzazione per garantire agli utenti un'adeguata comprensione del motivo per cui l'organizzazione ha adottato Intune.

### Passaggi successivi
[Modello di verifica](proof-of-concept.md)



<!--HONumber=Jun16_HO4-->


