---
title: Implementazione nell'organizzazione | Microsoft Intune
description: Suggerimenti per la fase di implementazione di una distribuzione di Intune.
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: c1e215320168c659d5f838355f6350111d6979b0
ms.openlocfilehash: 65506ec3b4d903672e2259be567c07402ee29f31


---

# Implementazione nell'organizzazione
Durante la fase di implementazione nell'organizzazione si pianifica si mette in atto un'ampia strategia che include comunicazioni, formazione e attività di supporto.

### Perché questa fase è importante?
Dopo avere valutato il progetto pilota e stabilito che si è pronti per l'implementazione ad ampio raggio, è necessario definire l'approccio ottimale per abilitare una vasta base utenti. È consigliabile un approccio graduale, selezionando un numero limitato di utenti alla settimana oppure una sede o un carico di lavoro alla volta. Questo approccio consente di monitorare lo stato di avanzamento, di apportare modifiche alla pianificazione della distribuzione in caso di problemi e contribuisce a garantire agli utenti una prima esperienza positiva.
Per individuare l'ambito e definire la fase di implementazione, è consigliabile consultare le domande preliminari.

## Domande preliminari
Discutere queste domande con il proprio team di progetto per individuare i dettagli del progetto, scoprire i potenziali rischi e definire le attività da eseguire.

-   Come verrà eseguita l'implementazione per gli utenti? Ad esempio, si userà un approccio graduale, per piattaforma dei dispositivi, area, carico di lavoro, reparto?

-   In che modo l'organizzazione gestisce le comunicazioni ad ampio raggio?

-   Come verrà monitorato e segnalato l'esito positivo dei canali di comunicazione?

-   Chi nell'organizzazione sosterrà concretamente l'implementazione per gli utenti?

-   Per quali gruppi può essere necessaria una messaggistica *mirata* e qual è il piano per comunicare con essi?

-   Come avviene normalmente la formazione degli utenti? Quali approcci di formazione verranno adottati?

-   Gli utenti sanno a chi rivolgersi per avere le risposte in modo da evitare di gravare sul team di supporto?

## Obiettivi specifici
Questa sezione offre indicazioni sulle attività specifiche da eseguire in questa fase dell'implementazione.

### Pianificazione
La chiave per pianificare un'implementazione efficace è la flessibilità. Decidere in che modo verrà eseguita l'implementazione. Identificare i gruppi di destinazione per la formazione e le comunicazioni. Far partecipare l'intero team di progetto in modo da assicurarsi che ogni reparto sia pronto a sostenere l'afflusso degli utenti.
Monitorare lo stato di avanzamento e adeguare il piano in base all'accoglienza e ai commenti degli utenti.

Sviluppare un piano di comunicazione per notificare agli utenti le modifiche imminenti e le eventuali azioni che dovranno intraprendere. Il piano di comunicazione deve nascere dalla collaborazione tra amministratori, personale del supporto tecnico e professionisti delle comunicazioni aziendali.

### Supporto tecnico
Il personale del supporto tecnico è quello a cui si rivolgeranno i nuovi utenti per le loro domande. Verificare che il team di supporto sia preparato adeguatamente su argomenti come l'introduzione di nuovi criteri e app e sia in grado di offrire ai nuovi utenti suggerimenti per la risoluzione dei problemi.

### Sensibilizzazione
Informare, coinvolgere e ispirare gli utenti per ottenere risultati ottimali nel lungo periodo in termini di esperienza utente positiva, riduzione degli eventi imprevisti per il supporto tecnico, adozione virale e incremento dell'uso. Usare più canali durante la campagna di sensibilizzazione: dire la stessa cosa attraverso una varietà di supporti consente di ottenere una risposta più forte.

### Formazione
Instillare negli utenti un senso di fiducia è un componente chiave del supporto all'adozione e all'uso a lungo termine. La formazione degli utenti può assumere forme diverse, da sessioni con istruttore a risorse di autoapprendimento. Includere il feedback dei partecipanti al progetto pilota nell'elaborazione dei materiali di formazione per gli utenti. La formazione degli utenti consente di limitare il periodo di addestramento e di ridurre al minimo le chiamate al supporto tecnico. Indicare agli utenti come adeguare il proprio comportamento ai nuovi requisiti è una parte importante del programma di formazione. Personalizzare la formazione in modo da adeguarla ai carichi di lavoro distribuiti.

### Operazioni
Documentare le lezioni principali, indicando ciò che ha avuto esito positivo e ciò che deve essere migliorato, durante la fase di implementazione nell'organizzazione. Usare questi dati per pianificare operazioni a lungo termine con esito positivo.

## Elenco di controllo delle attività iniziali
Di seguito è riportato un elenco delle operazioni da eseguire per avviare la fase di **implementazione nell'organizzazione**.

-   Stabilire un approccio graduale ottimale per un'implementazione ad ampio raggio e pianificare di conseguenza.

-   Stabilire la sequenza temporale, il rilevamento di misurazioni e obiettivi, l'approccio alla creazione dei report.

-   Identificare i gruppi per i quali potrebbero essere necessarie comunicazioni e formazione mirate.

-   Personalizzare le comunicazioni tramite posta elettronica, aggiornare il sito Intranet, identificare il proprietario in corso per l'aggiornamento di comunicazioni/risorse.

-   Descrivere i metodi di formazione che verranno adottati.

-   Creare un elenco di controllo preliminare e una guida alla registrazione per gli utenti.
    Usare questi manuali dell'utente come punto di partenza:
    -  [Registrare il dispositivo Windows in Intune](/intune/enduser/enroll-your-device-in-intune-windows)
    -  [Registrare il dispositivo Android in Intune](/intune/enduser/enroll-your-device-in-intune-android)
    -  [Registrare il dispositivo iOS in Intune](/intune/enduser/enroll-your-device-in-intune-ios)
    -  [Registrare il dispositivo Mac OS X in Intune](/intune/enduser/enroll-your-device-in-intune-mac-os-x)

-   Definire un processo per l'aggiornamento dei materiali di formazione in base alle esigenze.

-   Applicare un piano di implementazione generale.

## Problemi comuni
Ecco alcuni problemi che si possono verificare durante la fase di **implementazione nell'organizzazione**.

-   **Problema:** sono stati inviati messaggi di posta elettronica, ma l'adozione è limitata.

    **Prevenzione:** comprendere che gli utenti possono ricevere centinaia, se non migliaia, di messaggi al giorno. Per garantire che il messaggio venga percepito: (1) chiedere a un dirigente interessato di inviare il messaggio iniziale, (2) inviare un messaggio breve e incentrato sulla proposta di valore, (3) fare in modo che la "call-to-action" sia chiara e (4) usare diverse tattiche di creazione di consapevolezza: appendere poster nelle mense aziendali per far sapere agli utenti che devono controllare la posta in arrivo, ad esempio.

-   **Problema:** gli utenti resistono al cambiamento e non vogliono usare nuove tecnologie.

    **Prevenzione:** usare le esperienze positive degli utenti pilota per promuovere l'uso dei dispositivi gestiti da Intune.

-   **Problema:** gli utenti pensano che se è necessaria una formazione, la soluzione deve essere difficile da usare.

    **Prevenzione:** ognuno apprende a un ritmo diverso. Qualcuno adotta una nuova tecnologia senza istruzioni, altri hanno bisogno di indicazioni o non sono in grado di procedere da soli. La formazione può offrire suggerimenti per garantire che gli utenti sfruttino al meglio la soluzione e può essere suddivisa in sessioni più piccole o per reparto in modo da non sovraccaricare gli utenti o non sembrare troppo dettagliata. Presentare la formazione come un valore aggiunto e offrirla suddivisa in sezioni o attraverso attività informali. Per ottimizzare l'apprendimento e l'adozione da parte degli utenti, incorporare un'ampia gamma di metodi di formazione nel piano.

### Passaggi successivi
[Operazioni e manutenzione](operations-and-maintenance.md)



<!--HONumber=Jul16_HO3-->


