---
# required metadata

title: Introduzione a Microsoft Intune | Microsoft Intune
description:
keywords:
author: Lindavr
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 3b4e778d-ac13-4c23-974f-5122f74626bc

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# Introduzione a Intune
Microsoft Intune è lo strumento di gestione di Microsoft Enterprise Mobility Suite (EMS). La mobilità aziendale consente agli utenti di essere produttivi su tutti i dispositivi, pur garantendo la protezione delle informazioni aziendali.  

EMS è una suite integrata completa per la mobilità aziendale, con strumenti per la produttività, la gestione delle identità, il controllo degli accessi, la gestione e la protezione dei dati. Rappresenta il metodo ottimale per distribuire e gestire una soluzione di mobilità nell'organizzazione.  

![Immagine della visione della mobilità aziendale](..\media\em-vision.png)

Intune consente di gestire i dispositivi mobili e le app per dispositivi mobili. La soluzione è integrata con Azure Active Directory (AD) per il controllo delle identità e degli accessi e con Azure Rights Management (RMS) per la protezione dei dati.  

Alcuni problemi aziendali comuni che Intune contribuisce a risolvere sono:

* Proteggere l'infrastruttura locale di collaborazione e posta elettronica, per renderla accessibile alle app e ai dispositivi mobili su Internet
* Proteggere l'infrastruttura locale di Office 365 per garantire l'accesso sicuro alle app e ai dispositivi mobili su Internet
* Consentire all'organizzazione di distribuire telefoni cellulari ai dipendenti
* Consentire all'organizzazione di offrire "dispositivi condivisi" con limitazioni d'uso ai dipendenti che si occupano di attività specifiche
* Consentire all'organizzazione di implementare una strategia sicura per l'uso dei dispositivi personali o BYOD (Bring Your Own Device)
* Consentire all'organizzazione di supportare l'accesso a Office 365 da dispositivi e app non controllati direttamente dall'organizzazione stessa, ad esempio da una postazione all'ingresso di un evento fieristico

Alcuni dei principali strumenti offerti da Intune sono:
* **Gestione dei dispositivi mobili (MDM, Mobile Device Management)**: una volta registrati i dispositivi in Intune sarà possibile configurare, monitorare, eseguire il provisioning ed eseguire operazioni su tali dispositivi, ad esempio la cancellazione del dispositivo.
* **Gestione di applicazioni mobili (MAM, Mobile Application Management)**: possibilità di pubblicare, distribuire, configurare, proteggere, monitorare e aggiornare le applicazioni per dispositivi mobili degli utenti aziendali.
* **Protezione delle applicazioni mobili**: nel quadro della gestione delle applicazioni mobili, Intune consente di proteggere i dati mobili isolando i dati personali da quelli aziendali e consentendo la cancellazione selettiva dei dati aziendali.

Questi strumenti vengono usati in diverse combinazioni per risolvere le problematiche comuni descritte in precedenza. Ad esempio, per la gestione dei dispositivi condivisi si usa MDM. Le situazioni BYOD vengono in genere gestite con MAM. Gli scenari che prevedono l'uso di telefoni aziendali si avvalgono di entrambe le soluzioni. La protezione delle applicazioni mobili viene implementata nella maggior parte degli scenari.

Questa documentazione illustra come usare gli strumenti offerti da Intune per supportare i diversi scenari di attività aziendale.  Spiega anche come usare questi strumenti con Office 365, Azure AD, Azure RMS e altri componenti di Microsoft Enterprise Mobility Suite. La documentazione offre un'ampia panoramica delle modalità d'uso comuni della tecnologia, della sua utilità nell'ambiente aziendale e delle procedure di implementazione. La tecnologia è molto flessibile e può essere adattata a qualsiasi tipo di scenario oltre a quelli descritti in precedenza.

### Passaggi successivi
* Leggere informazioni su alcuni [metodi comuni per l'uso di Intune](common-ways-to-use-intune.md)
* Acquisire familiarità con il prodotto con una [versione di valutazione di 30 giorni di Intune](get-started-with-a-30-day-trial-of-microsoft-intune.md)
* Approfondire [i requisiti tecnici e le funzionalità](/intune/get-started/what-to-know-before-you-start-microsoft-intune) di Intune


<!--HONumber=May16_HO1-->


