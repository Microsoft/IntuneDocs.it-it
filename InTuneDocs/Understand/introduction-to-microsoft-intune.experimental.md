---
experiment_id: kgremban_images_080416
title: Introduzione a Microsoft Intune | Microsoft Intune
description: Informazioni su Intune, il componente per la gestione di dispositivi mobili della soluzione Enterprise Mobility + Security.
keywords: 
author: Lindavr
manager: angrobe
ms.date: 08/10/2016
ms.topic: article
ms.prod: 
ms.service: microsoft-intune
ms.technology: 
ms.assetid: 3b4e778d-ac13-4c23-974f-5122f74626bc
ms.reviewer: jeffgilb
ms.suite: ems
translationtype: Human Translation
ms.sourcegitcommit: dbb8a8fdcc39aa91f4d2c0a671447e44daf8570d
ms.openlocfilehash: 1b5549e4e0ad7652ed39659d7ebe7b95049dcbe6


---

# Introduzione a Intune
Microsoft Intune è lo strumento di gestione di Microsoft Enterprise Mobility + Security (EMS, in precedenza Enterprise Mobility Suite). Enterprise Mobility consente agli utenti di essere produttivi con tutti i dispositivi, garantendo al tempo stesso la protezione delle informazioni aziendali.  

EMS è una suite integrata completa per la mobilità aziendale, con strumenti per la produttività, la gestione delle identità, il controllo degli accessi, la gestione e la protezione dei dati. Rappresenta un metodo efficace per distribuire e gestire una soluzione di mobilità nell'organizzazione.  

Intune consente di gestire i dispositivi mobili e le app mobili. La soluzione è integrata con Azure Active Directory (Azure AD) per il controllo delle identità e degli accessi e con Azure Rights Management (Azure RMS) per la protezione dei dati.  

Problemi aziendali comuni che Intune contribuisce a risolvere sono:

* Proteggere l'infrastruttura locale di collaborazione e posta elettronica, per renderla accessibile alle app e ai dispositivi mobili su Internet.
* Proteggere l'infrastruttura locale di Office 365 per garantire l'accesso sicuro alle app e ai dispositivi mobili su Internet.
* Consentire all'organizzazione di distribuire telefoni cellulari ai dipendenti.
* Consentire all'organizzazione di offrire "dispositivi condivisi" con limitazioni d'uso ai dipendenti che si occupano di attività specifiche.
* Consentire all'organizzazione di implementare una strategia sicura per l'uso dei dispositivi personali o BYOD (Bring Your Own Device).
* Consentire all'organizzazione di supportare l'accesso a Office 365 da dispositivi e app non controllati direttamente dall'organizzazione stessa, ad esempio da una postazione all'ingresso di un evento fieristico.

![Immagine della visione della mobilità aziendale](..\media\em-vision.png)

I principali strumenti offerti da Intune sono:
* **Gestione di dispositivi mobili (MDM)**: consente di registrare i dispositivi in Intune per poter configurare, monitorare, eseguire il provisioning ed eseguire operazioni su tali dispositivi, ad esempio cancellarli.
* **Gestione di applicazioni mobili (MAM, Mobile Application Management)**: consente di pubblicare, distribuire, configurare, proteggere, monitorare e aggiornare le app per dispositivi mobili degli utenti aziendali.
* **Protezione delle applicazioni mobili**: nell'ambito della gestione delle app per dispositivi mobili, Intune consente di proteggere i dati mobili isolando i dati personali da quelli aziendali e consentendo la cancellazione selettiva dei dati aziendali.

Questi strumenti vengono usati in diverse combinazioni per gestire gli scenari aziendali comuni descritti in precedenza. Ad esempio, per la gestione dei dispositivi condivisi si usa MDM. Le situazioni BYOD vengono in genere gestite con MAM. Gli scenari che prevedono l'uso di telefoni aziendali si avvalgono di entrambe le soluzioni. La protezione delle applicazioni mobili viene implementata nella maggior parte degli scenari.

Questa documentazione illustra come usare gli strumenti offerti da Intune per supportare i diversi scenari aziendali.  Spiega anche come usare questi strumenti con Office 365, Azure AD, Azure RMS e altri componenti di Microsoft Enterprise Mobility Suite. La documentazione offre un'ampia panoramica delle modalità d'uso comuni della tecnologia, della sua utilità nell'ambiente aziendale e delle procedure di implementazione. La tecnologia è flessibile e può essere adattata a qualsiasi tipo di scenario oltre a quelli descritti in precedenza.

### Passaggi successivi
* Leggere informazioni su alcuni [metodi comuni per l'uso di Intune](common-ways-to-use-intune.md).
* Acquisire familiarità con il prodotto [con una versione di valutazione di 30 giorni di Intune](get-started-with-a-30-day-trial-of-microsoft-intune.md).
* Approfondire i [requisiti tecnici e le funzionalità](/intune/get-started/what-to-know-before-you-start-microsoft-intune) di Intune.



<!--HONumber=Aug16_HO2-->


