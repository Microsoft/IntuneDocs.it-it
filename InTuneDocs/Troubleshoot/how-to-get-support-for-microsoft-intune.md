---
title: Come ottenere supporto | Documentazione Microsoft
description: "Il supporto è disponibile sia online che telefonicamente per le sottoscrizioni a pagamento e di valutazione."
keywords: 
author: arob98
ms.author: angrobe
manager: angrobe
ms.date: 04/12/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4682b6b6-c9ef-483e-a6de-b8830cb98b63
ms.reviewer: cacamp
ms.suite: ems
ms.custom: intune-classic
translationtype: Human Translation
ms.sourcegitcommit: ab6d9b6b296fb4e1fb0aaa9496fede28976728dc
ms.openlocfilehash: 15229d2dff3b5e9a13bf1f9321ba09df81717052
ms.lasthandoff: 04/14/2017


---

# <a name="how-to-get-support-for-microsoft-intune"></a>Come ottenere supporto per Microsoft Intune

[!INCLUDE[classic-portal](../includes/classic-portal.md)]

Microsoft offre supporto globale tecnico e per la prevendita, la fatturazione e le sottoscrizioni di Microsoft Intune. Il supporto è disponibile sia online che telefonicamente per le sottoscrizioni a pagamento e di valutazione. Il supporto tecnico online è disponibile in inglese e giapponese. Il supporto telefonico e il supporto online per la fatturazione online sono disponibili anche in altre lingue.

Il supporto per Intune e per Intune usato con Configuration Manager è gratuito. Ai clienti del supporto tecnico Premier verranno addebitati costi per le risposte a domande procedurali, ad esempio domande relative alla configurazione delle funzionalità di Intune.

>[!IMPORTANT]
> Per il supporto tecnico per le applicazioni che interagiscono con Intune e non sono prodotte da Microsoft, ad esempio SaaSwedo, Cisco o Lookout, contattare prima di tutto il fornitore del prodotto per assicurarsi di averlo configurato correttamente prima di aprire un caso nel supporto di Intune.

## <a name="find-help-without-opening-a-support-ticket"></a>Ottenere assistenza senza aprire un ticket di supporto

Prima di creare un ticket di supporto, cercare risposte e informazioni utili nelle risorse seguenti. Vedere anche [Suggerimenti generali per la risoluzione dei problemi di Microsoft Intune](https://docs.microsoft.com/intune/troubleshoot/general-troubleshooting-tips-for-microsoft-intune).

### <a name="microsoft-intune-technet-forums"></a>Forum su Microsoft Intune in TechNet

È possibile fare una domanda o avviare una discussione con esperti Microsoft. Vengono offerte risposte e approfondimenti nel [Forum su Microsoft Intune in TechNet](https://social.technet.microsoft.com/Forums/home) dove è possibile eseguire ricerche.

![Forum su Microsoft Intune in TechNet](./media/technet-forum-for-support.png)

### <a name="get-started-with-the-forum"></a>Iniziare a usare il forum

1. Nella pagina dei forum immettere Microsoft Intune nella casella Forums e quindi selezionarlo nell'elenco.<br>
![Controllo di selezione del forum di Intune](./media/forum-select-intune.png)
2. Nell'elenco dei forum selezionati verrà ora visualizzato Microsoft Intune.<br>
![Intune selezionato nel controllo dei forum](./media/forum-selected-intune.png)

### <a name="microsoft-intune-uservoice-product-feedback-site"></a>Sito di commenti e suggerimenti sui prodotti UserVoice di Microsoft Intune

Se si hanno commenti e suggerimenti su come Microsoft possa migliorare Intune, aggiungerli sul sito [UserVoice](https://microsoftintune.uservoice.com/forums/291681-ideas) di Microsoft Intune. È anche possibile votare idee aggiunte a UserVoice da altri.

![Pagina di commenti e suggerimenti UserVoice di Microsoft Intune](./media/intune-uservoice-feedback-page.png)

## <a name="create-a-support-ticket"></a>Creare un ticket di supporto

Se non si riesce a risolvere il problema tramite le risorse di supporto in autonomia, è possibile creare un ticket di supporto online. **Limitare ogni ticket di supporto a un singolo problema** per aiutarci a offrire il miglior servizio possibile. Questo per le ragioni seguenti:

- I tecnici del supporto che offrono l'assistenza solitamente sono esperti di un'area specifica e in questo modo è più facile individuare l'esperto adatto per risolvere il problema posto.
- I team di tecnici possono variare la priorità del lavoro in base alle aree di prodotto in cui viene generato il maggior numero di eventi.
- È più semplice riassegnare i problemi complessi alla risorsa corretta.

Vedere [Definizione di richiesta di assistenza](#definition-of-a-support-incident) prima di creare un ticket di supporto.

### <a name="steps-to-create-an-online-support-ticket"></a>Per creare un ticket di supporto online

1.  Accedere all'[interfaccia di amministrazione di Office 365](https://portal.office.com) con le credenziali di Intune.

    Se si è un cliente Premier, aprire un ticket di supporto Intune nella [pagina del supporto Premier](https://support.microsoft.com/premier/contacts).

    >[!NOTE]
    >
    >I clienti Premier devono aprire un ticket di supporto Intune nella [pagina del supporto Premier](https://support.microsoft.com/premier/contacts).

2.  Scegliere il riquadro **Amministrazione**.
3.  A sinistra, sotto **Supporto**, scegliere **Supporto** per aprire un ticket.

    ![Aprire un nuovo ticket di supporto di Intune](../media/support-open-ticket.png)

    >[!NOTE]
    >  I clienti che hanno o hanno avuto un account Office 365 con un massimo di 100 licenze riceveranno il messaggio seguente. Se viene visualizzato tale messaggio, fare riferimento alla sezione [Creare un ticket di supporto con metodi alternativi](#create-a-support-ticket-with-alternate-methods).

    > ![Supporto alternativo di Intune](../media/alternate-support-ui.png)

    -   Per problemi relativi alla fatturazione, alle licenze e all'account, selezionare **Billing and product info** (Informazioni sul prodotto e sulla fatturazione).

    -   Per tutti gli altri problemi di Intune, selezionare **Gestione dei dispositivi mobili**.

    > [!NOTE]
    > Può essere necessario fare clic su **altro** nella parte inferiore dell'elenco per visualizzare tutte le categorie.

3.  Seguire le istruzioni per aprire la richiesta.

### <a name="steps-to-create-a-support-ticket-with-alternate-methods"></a>Per creare un ticket di supporto con metodi alternativi

Se la pagina di supporto nell'interfaccia di amministrazione di Office 365 è simile alla seguente, seguire questa procedura:

![Supporto alternativo di Intune](../media/alternate-support-ui.png)


1. Scegliere **Richiesta di assistenza**.
2. Nella casella di testo specificare una descrizione del problema e quindi scegliere **Guida**.

    ![Ticket di supporto alternativo di Intune](../media/support-need-help.png)

3. Vedere le risorse online proposte o scegliere **Let us call you** (Ti chiamiamo) per ricevere una chiamata dal Supporto tecnico Microsoft.

## <a name="get-phone-support"></a>Supporto telefonico
Vedere [Come contattare il supporto telefonico assistito per Microsoft Intune](contact-assisted-phone-support-for-microsoft-intune.md) per un elenco di numeri di telefono di supporto per paese e area geografica, con i relativi orari del supporto e le lingue disponibili.

## <a name="track-your-support-requests"></a>Tenere traccia delle richieste di supporto
1.  Accedere all'[interfaccia di amministrazione di Office 365](https://portal.office.com) con le credenziali di amministratore di Intune.
2.  Scegliere il riquadro **Amministrazione**.
3.  A sinistra, sotto **Supporto**, scegliere **Richieste di assistenza**. È quindi possibile esaminare le richieste.

I tempi di risposta iniziali alle richieste di assistenza variano a seconda della gravità del problema. Per i problemi più gravi, i clienti Professional riceveranno la prima risposta entro due ore. Per i clienti del supporto tecnico Premier i tempi di risposta variano a seconda del contratto di supporto. Un caso è di **gravità massima** quando si verifica quanto segue:

- Uno o più servizi non sono accessibili o non possono essere usati.
- Le scadenze di produzione, gestione e distribuzione sono gravemente condizionate o ci sarà un grave impatto sulla produzione o sulla redditività.
- Più utenti o servizi interessati.

Per i problemi di media gravità, i clienti Professional riceveranno la prima risposta entro quattro ore. Per i clienti del supporto tecnico Premier i tempi di risposta variano a seconda del contratto di supporto. Un caso è di **gravità media** quando si verifica quanto segue:

- Il servizio è disponibile, ma non funziona come di consueto.
- La situazione ha un impatto moderato per l'azienda e può essere gestita negli orari d'ufficio.
- Un unico utente, cliente o servizio è parzialmente interessato.

Per problemi di altro tipo, i clienti Professional riceveranno la prima risposta entro otto ore. Per i clienti del supporto tecnico Premier i tempi di risposta variano a seconda del contratto di supporto. Un caso è di gravità minima quando si verifica quanto segue:

- La situazione ha un impatto minimo sull'azienda.
- Il problema è serio, ma non ha un impatto immediato e significativo sul servizio o sulla produttività del cliente.
- Un unico utente sta avendo delle interruzioni parziali, ma esiste una soluzione accettabile.

> [!NOTE]
> **Se si usa Microsoft System Center Configuration Manager** o **Microsoft System Center Endpoint Protection**: per il supporto tecnico con Configuration Manager o Endpoint Protection, contattare il proprio partner o consultare la documentazione di [Microsoft System Center Configuration](https://docs.microsoft.com/sccm/) e [Endpoint Protection](https://technet.microsoft.com/library/hh508836.aspx) in cui è disponibile materiale di supporto completo per risolvere i problemi in autonomia. Offre inoltre la possibilità di aprire una richiesta di supporto online o tramite telefono.
>
> Il supporto tecnico per System Center Configuration Manager o System Center Endpoint Protection richiede un pagamento; in alternativa è possibile scalarne l'importo dai contratti di licenza o di supporto tecnico Premier esistenti.

## <a name="find-support-for-volume-licensing"></a>Supporto per clienti con contratti multilicenza
Se sono già state acquistate licenze Microsoft con un contratto multilicenza, per il supporto usare le risorse seguenti:

-   Per il supporto relativo a licenze e individuazione di chiavi, vedere [Volume Licensing Service Center](http://go.microsoft.com/fwlink/p/?LinkID=282016).

-   Per domande sulla fatturazione, vedere [Supporto per la fatturazione e le sottoscrizioni](http://support.microsoft.com/oas/default.aspx?prid=15371).

-   Per informazioni generali sui contratti multilicenza, vedere [Contratti multilicenza](http://go.microsoft.com/fwlink/p/?LinkID=282015).

## <a name="definition-of-a-support-incident"></a>Definizione di richiesta di assistenza

Si definisce richiesta di assistenza un singolo problema tecnico e il lavoro necessario per risolverlo. Un problema tecnico singolo non può essere suddiviso in problemi subordinati. Se vengono individuati problemi subordinati, ogni problema viene considerato come evento separato. È possibile che per risolvere un problema specifico siano necessari più contatti e una ricerca offline. Il tempo impiegato per offrire queste soluzioni è indipendente dall'importo che viene addebitato.

Il supporto "Break-fix" è incluso con le sottoscrizioni a Microsoft Intune e alla gestione dei dispositivi mobili per Office 365, pertanto aprire più interventi di supporto non comporta costi aggiuntivi.

Se un tecnico del supporto chiede di aprire altre richieste per problemi aggiuntivi, lo fa nell'interesse degli utenti. Grazie per la comprensione e la collaborazione che ci aiutano a offrirvi esperienze di supporto di qualità sempre più elevata.

Per i costi di ogni richiesta e i livelli di gravità, vedere [Opzioni di supporto professionale](https://support.microsoft.com/gp/offerprophone).

