---
title: Come ottenere supporto | Microsoft Intune
description: 
keywords: 
author: Nbigman
manager: jeffgilb
ms.date: 05/26/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4682b6b6-c9ef-483e-a6de-b8830cb98b63
ms.reviewer: jeffgilb
ms.suite: ems
ms.sourcegitcommit: 632115d1010217f927e20a7e9532311d48f2b106
ms.openlocfilehash: a6cb77b441c7c44f33c0353232409f8d7b2daa6a


---

# Come ottenere supporto per Microsoft Intune
 Il supporto tecnico Microsoft offre assistenza globale tecnica, di prevendita, per la fatturazione e per le sottoscrizioni per Microsoft Intune. Il supporto è disponibile sia online che telefonicamente per le sottoscrizioni a pagamento e di valutazione. Il supporto tecnico online è disponibile in inglese e giapponese. Il supporto non tecnico è disponibile in altre lingue.

In questo argomento viene descritto come aprire una richiesta di servizio o richiedere il supporto telefonico in molte lingue.

Per risolvere i problemi relativi a Intune autonomamente, vedere [Suggerimenti generali per la risoluzione dei problemi di Microsoft Intune](general-troubleshooting-tips-for-microsoft-intune.md) o uno degli argomenti sulla risoluzione dei problemi specifici, elencati nella sezione **Vedere anche** di questo argomento.
## Creare una richiesta di servizio online

1.  Eseguire l'accesso a Intune, quindi accedere all'[interfaccia di amministrazione di Office 365](https://portal.office.com/Support/SupportEntry.aspx).

2.  Sotto l'intestazione **Crea una richiesta di assistenza** selezionare la categoria del problema per cui si vuole aprire un ticket:

    -   Per problemi relativi alla fatturazione e alle licenze, selezionare la sezione con le **informazioni sul prodotto e sulla fatturazione**.

    -   Per tutti gli altri problemi di Intune, selezionare **Gestione dei dispositivi mobili**. Questa opzione riguarda anche Office 365 MDM e System Center Configuration Manager con Intune.

    > [!NOTE] Può essere necessario fare clic su **altro** nella parte inferiore dell'elenco per visualizzare tutte le categorie.

3.  Nella pagina per l'**identificazione del problema** selezionare la **funzionalità** e il **sintomo** per cui si richiede assistenza. Viene richiesto di fornire un **riepilogo** e i **dettagli** del problema.

4.  Nella pagina dei **suggerimenti** sono disponibili collegamenti a contenuti che possono aiutare a risolvere il problema autonomamente.  Se il problema persiste, fare clic sul pulsante per **continuare** nella parte inferiore della pagina per inviare la richiesta di servizio.

5.  Nella pagina di **aggiunta dei dettagli** specificare le informazioni richieste. È possibile allegare screenshot o altri documenti facendo clic su **Allega file**.

6.  Nella pagina che consente di **confermare e inviare** i dati specificare le informazioni di contatto, rivedere la richiesta e fare clic su **Invia richiesta**. Dopo l'invio della richiesta, si accederà all'elenco delle richieste di servizio inviate.

## Supporto telefonico
Vedere [Contact Assisted Phone Support for Microsoft Intune](contact-assisted-phone-support-for-microsoft-intune.md) (Contattare il supporto telefonico assistito per Microsoft Intune) per un elenco di numeri di telefono di supporto per paese e area geografica, con i relativi orari del supporto e le lingue disponibili.

## Tenere traccia delle richieste di servizio
Per tenere traccia delle richieste, accedere all'[interfaccia di amministrazione di Office 365](https://portal.office.com/admin/default.aspx). Nella parte inferiore dell'elenco **Crea una richiesta di assistenza** fare clic sull'opzione per **visualizzare tutti i ticket di supporto**. Per impostazione predefinita, vengono visualizzate tutte le richieste di servizio con stato aperto. Per modificare le richieste di servizio da visualizzare, ad esempio per visualizzare le richieste chiuse, fare clic sull'icona del filtro nel riquadro di navigazione superiore e selezionare la visualizzazione preferita.

> [!NOTE]
> **Se si usa Microsoft System Center Configuration Manager** o **Microsoft System Center Endpoint Protection**: per il supporto tecnico con Configuration Manager o Endpoint Protection, contattare il proprio partner o visitare il [Centro soluzioni di Microsoft System Center Configuration Manager e System Center Endpoint Protection](http://www.microsoft.com/en-us/server-cloud/products/system-center-2012-r2/resources.aspx) in cui è disponibile materiale di supporto completo per risolvere i problemi in autonomia ed è possibile aprire una richiesta di supporto online o tramite telefono.
>
> Il supporto tecnico per System Center Configuration Manager o System Center Endpoint Protection richiede un pagamento; in alternativa è possibile scalarne l'importo dai contratti di licenza o di supporto tecnico Premier esistenti.

## Opzioni di supporto supplementari

### Partner
È possibile selezionare un partner Microsoft a cui delegare le funzioni amministrative, compresa la creazione di ticket di richiesta del servizio.

### Contratti multilicenza
Se le licenze Microsoft sono state acquistate con un contratto multilicenza, di seguito vengono riportate le informazioni per il supporto:

-   Per il supporto relativo a licenze e individuazione di chiavi, vedere [Volume Licensing Service Center](http://go.microsoft.com/fwlink/p/?LinkID=282016)

-   Per domande sulla fatturazione, vedere [Supporto per la gestione fatturazione e sottoscrizione](http://support.microsoft.com/oas/default.aspx?prid=15371)

-   Per informazioni generali sui contratti multilicenza, vedere [Contratti multilicenza](http://go.microsoft.com/fwlink/p/?LinkID=282015)

## Risposta ai casi di supporto
I casi di supporto ricevuti vengono ordinati in base alla priorità, in modo da poter offrire assistenza più rapidamente ai casi più urgenti. Per definire la priorità dei casi di supporto, a ogni caso viene assegnato un livello di gravità illustrato nella tabella seguente. È inoltre possibile visualizzare i tempi di risposta per ogni livello di gravità.

**Tempo di risposta iniziale:**

|Livello di gravità|Operazioni e descrizioni del supporto|Microsoft Intune / Enterprise Mobility Suite<br /><br />Premier|Microsoft Intune / Enterprise Mobility Suite<br /><br />Professional|
|------------------|--------------------------------------|------------------------------------------------------------------------------------------------|-----------------------------------------------------------------------------------------------------|
|Gravità A (critica)|Uno o più servizi non sono accessibili o non possono essere usati. Le scadenze di produzione, gestione e distribuzione sono gravemente condizionate o ci sarà un grave impatto sulla produzione o sulla redditività. Più utenti o servizi interessati.|1 ora|2 ore|
|Gravità B (alta)|Il servizio è usabile, ma in modo compromesso. La situazione ha un impatto moderato per l'azienda e può essere gestita negli orari d'ufficio. Un unico utente, cliente o servizio è parzialmente interessato.|2 ore|4 ore|
|Gravità C (media)|La situazione ha un impatto minimo sull'azienda. Il problema è importante, ma non ha un impatto significativo sul servizio o sulla produttività del cliente. Un unico utente sta avendo delle interruzioni parziali, ma esiste una soluzione accettabile.|4 ore|8 ore|

## Relazione di supporto
Un supporto tecnico efficace dipende dalla relazione tra il reparto IT dell'organizzazione e il supporto tecnico Microsoft.  L'impegno iniziale alla risoluzione dei problemi da parte dell'organizzazione unito alla comunicazione efficace tra gli amministratori dell'organizzazione e Microsoft, consente di risolvere rapidamente i problemi.

### Funzioni degli amministratori
Le persone con ruolo di amministratore di Intune, compresi gli amministratori tenant e dei servizi, sono autorizzate ad accedere alla console di amministrazione di Intune e a comunicare direttamente con Microsoft relativamente alle richieste di servizio per Intune. Tali amministratori possono includere anche partner Microsoft indicati come amministratori con delega.

Ruolo dell'amministratore:

-   Gestire l'amministrazione del servizio e la manutenzione dell'account

-   Inviare le richieste di servizio a Microsoft

-   Fornire la configurazione degli account utente per consentire agli utenti di accedere ai servizi

-   Gestire i problemi di connettività client e di installazione di software

-   Gestire i problemi di disponibilità del servizio nell'organizzazione del cliente

-   Usare le risorse per il supporto self-service di Microsoft per risolvere i problemi di supporto

Il supporto Microsoft offre assistenza in caso il problema dovesse persistere malgrado l'impegno per risolverlo.

### Funzioni del supporto Microsoft
Ruolo di Microsoft:

-   Risolvere i problemi, gestire e risolvere escalation e problemi dei clienti

-   Raccogliere e convalidare le informazioni relative a specifiche richieste di servizio

-   Fornire coordinamento e gestione per la risoluzione dei problemi

-   Mantenere attive le comunicazioni con gli amministratori affinché i problemi vengano affrontati in tempo reale

-   Fornire assistenza nel caso di dubbi su licenze, fatturazione e sottoscrizioni

-   Fornire assistenza nel caso di dubbi su acquisti e versioni di prova

-   Raccogliere costantemente i feedback dei clienti su come migliorare il servizio attraverso i sondaggi

### Vedere anche
[Suggerimenti generali per la risoluzione dei problemi di Microsoft Intune](general-troubleshooting-tips-for-microsoft-intune.md)

[Troubleshoot Endpoint Protection in Microsoft Intune](troubleshoot-endpoint-protection-in-microsoft-intune.md)

[Risolvere i problemi di accesso alle risorse aziendali con Microsoft Intune](troubleshoot-company-resource-access-problems-with-microsoft-intune.md)

[Risorse che consentono di risolvere i problemi di distribuzione dell'app in Microsoft Intune](troubleshoot-app-deployment-problems-in-microsoft-intune.md)

[Risolvere i problemi di registrazione dei dispositivi in Intune](troubleshoot-device-enrollment-in-intune.md)

[Risolvere i problemi relativi ai criteri in Microsoft Intune](troubleshoot-policies-in-microsoft-intune.md)

[Risolvere i problemi di installazione client in Microsoft Intune](troubleshoot-client-setup-in-microsoft-intune.md)

[Risolvere i problemi degli aggiornamenti software in Microsoft Intune](troubleshoot-software-updates-in-microsoft-intune.md)



<!--HONumber=Jun16_HO3-->


