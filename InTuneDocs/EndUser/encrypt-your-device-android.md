---
title: Crittografare il dispositivo | Microsoft Intune
description: Descrive come crittografare un dispositivo Android
keywords: 
author: barlan
ms.author: barlan
manager: angrobe
ms.date: 10/24/2016
ms.topic: article
ms.prod: 
ms.service: microsoft-intune
ms.technology: 
ms.assetid: d4430e92-04cc-48e9-a77a-81b95a90b6b3
ms.reviewer: arnab
ms.suite: ems
translationtype: Human Translation
ms.sourcegitcommit: ff5e76e5d768b9feccb42c91c72aa71b3f724002
ms.openlocfilehash: 4d12314ffc6126cd740012c301c39b7fb72a5bb4


---


# Crittografare il dispositivo

Se la società o l'organizzazione consente di accedere a file, posta elettronica o dati aziendali solo dopo aver crittografato il dispositivo Android, seguire questa procedura. Potrebbe essere necessario impostare un PIN o una password prima di crittografare il dispositivo, se richiesto dall'amministratore IT.

Un telefono di cui si annulla la registrazione rimarrà crittografato.

1.  Assicurarsi che per il dispositivo sia stato impostato un PIN o una password per il blocco dello schermo.

2.  In **Impostazioni**, scegliere **Sicurezza** &gt; **Crittografa telefono**.
    In alcuni telefoni è necessario fare clic su **Memoria** &gt; **Crittografia memoria** o **Memoria** &gt; **Schermata di blocco e Sicurezza** &gt; **Altre impostazioni di sicurezza** per trovare l'opzione "Crittografia".

3.  Seguire le istruzioni visualizzate. Durante la crittografia il dispositivo potrebbe essere riavviato più volte.

### Operazioni da eseguire in caso di problemi
**Problema**: il dispositivo è già stato crittografato e si verifica uno dei problemi seguenti:

- Il pulsante di crittografia è disabilitato.
- Un messaggio informa che è necessario crittografare il dispositivo.
- Si verificano errori quando si prova a usare l'app Portale aziendale.

**Possibili soluzioni**

- Verificare che il dispositivo sia carico e collegato.
- Assicurarsi di aver impostato un PIN o una password nel dispositivo.
- Se il PIN o la password sono già impostati nel dispositivo, provare i passaggi seguenti che l'amministratore IT potrebbe richiedere per rendere più sicuro il dispositivo. I nomi dei menu visualizzati potrebbero essere leggermente diversi da quelli riportati nelle procedure, a seconda del tipo di dispositivo Android in uso.

    1. Toccare **Impostazioni** > **Sicurezza** > **Blocco schermo**. Confermare il PIN o la password corrente.

    2. In **Selezione blocco schermo** scegliere il tipo di blocco schermo da usare.

    3. Nella schermata di **avvio protetto** toccare **Richiedi PIN per avviare il dispositivo**, quindi toccare **Continua**.

    4. Scegliere un PIN, ad esempio quello immesso in precedenza, e toccare **Conferma PIN**.

    5. Aprire l'app Portale aziendale, selezionare il dispositivo e toccare **Controlla conformità**.

Serve ancora assistenza? Contattare l'amministratore IT (accedere al [sito Web del portale aziendale](http://portal.manage.microsoft.com) per informazioni sui contatti) oppure scrivere al team Microsoft Android all'indirizzo wintunedroidfbk@microsoft.com.



<!--HONumber=Oct16_HO3-->


