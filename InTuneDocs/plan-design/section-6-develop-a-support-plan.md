---
title: Elaborare un piano di supporto per Intune | Microsoft Docs
description: Questo articolo semplifica l&quot;elaborazione di un piano di supporto per la progettazione e l&quot;implementazione di Microsoft Intune in configurazione solo cloud.
keywords: 
author: andredm7
ms.author: andredm
manager: angrobe
ms.date: 03/13/2017
ms.topic: article
ms.prod: 
ms.service: microsoft-intune
ms.technology: 
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
ms.custom: intune-classic
translationtype: Human Translation
ms.sourcegitcommit: 6df87e20011f20b99b91d88e669c67bb97ad2277
ms.openlocfilehash: e21b088dbb7fdcef9996e2b970bb406cab5ee0aa
ms.lasthandoff: 03/13/2017


---

# <a name="develop-an-intune-support-plan"></a>Elaborare un piano di supporto per Intune

[!INCLUDE[note for both-portals](../includes/note-for-both-portals.md)]

L'elaborazione di un piano di supporto per Intune può essere utile per identificare e risolvere più efficacemente i problemi correlati a Intune e migliorare l'esperienza complessiva dell'utente finale con Intune. Di seguito sono riportate alcune domande da considerare al momento dell'elaborazione del piano di supporto per Intune:

-   Quali team saranno responsabili di fornire il supporto per Intune?

-   Se l'organizzazione di supporto prevede più livelli (ad esempio, da 1 a 3), quali sono le responsabilità del supporto di Intune per ogni livello?

-   Quale processo verrà usato per fornire il supporto per Intune?

-   Come si prevede di fornire formazione per il supporto per Intune?

-   Quali sono le opportunità di coinvolgere il team di supporto nelle fasi iniziali del processo di distribuzione di Intune?

Esaminiamo ognuna di queste aree più in dettaglio.

## <a name="which-teams-are-responsible-for-providing-support"></a>Quali team sono responsabili di fornire supporto?

Le organizzazioni possono prevedere diversi livelli (1-3) di supporto. Ad esempio, il livello 1 e 2 possono far parte del team di supporto, mentre il livello 3 include i membri del team MDM responsabile della distribuzione di Intune.

## <a name="what-is-the-support-process"></a>Qual è il processo di supporto?

Il livello 1 è solitamente il primo livello di supporto e in genere quello da contattare per primo per le richieste di supporto da parte dell'utente. Se il livello 1 non è in grado di risolvere il problema dell'utente finale, esegue l'escalation al livello 2. Quest'ultimo a sua volta può eseguire l'escalation al livello 3, se necessario. Inoltre, il supporto Microsoft può essere considerato come livello 4.

-   Altre informazioni sul [supporto per Intune](https://docs.microsoft.com/intune/troubleshoot/how-to-get-support-for-microsoft-intune).

Per le fasi iniziali dell'implementazione in produzione, le organizzazioni possono richiedere a tutti e tre i livelli di partecipare a una conferenza telefonica o una chiamata Skype. Ecco un esempio di come un'organizzazione può implementare i flussi di lavoro help desk o di supporto IT:

1.  L'utente finale contatta il livello 1 help desk o di supporto IT per un problema di registrazione.

2.  Il livello 1 help desk o di supporto IT non è in grado di determinare la causa radice ed esegue l'escalation al livello 2.

3.  Il livello 2 help desk o di supporto IT esamina il problema, ma non è in grado di risolverlo ed esegue l'escalation al livello 3, fornendo informazioni aggiuntive per agevolare l'analisi.

4.  Il livello 3 help desk o di supporto IT esamina ulteriormente il problema, ne determina la causa radice e comunica la soluzione al livello 2 e 1.

5.  Il livello 1 help desk o di supporto IT contatta quindi il cliente e risolve il problema.

L'uso di un approccio di questo tipo, soprattutto nelle prime fasi dell'implementazione di Intune, aggiungerebbe numerosi vantaggi, ad esempio:

-   Semplificare la formazione sulle tecnologie e ridurre i tempi di apprendimento.

-   Identificare rapidamente i problemi e la relativa soluzione.

-   Migliorare l'esperienza utente complessiva.

## <a name="how-you-plan-to-provide-intune-support-training"></a>Come si prevede di fornire formazione per il supporto per Intune?

È importante fornire formazione tecnica su Intune per il personale help desk o di supporto IT, in modo che la formazione sia di livello appropriato e sia applicabile per lo specifico livello di supporto e le relative responsabilità. Le organizzazioni possono richiedere al team MDM di Intune di fornire questa formazione ai responsabili del supporto (formazione dei docenti), che a loro volta provvederanno alla formazione dei membri del team di supporto. Questa formazione in genere può essere fornita in 2-3 ore e include lezioni ed esercitazioni.

Di seguito è riportato un esempio di programma di formazione per il supporto di Intune.

-   Analisi del piano di supporto per Intune

-   Panoramica di Intune

-   Risoluzione dei problemi comuni

-   Strumenti e risorse

-   Domande e risposte

>[!TIP]
> La sezione [Risorse aggiuntive](additional-resources.md) fornisce risorse tecniche che il team di supporto può consultare e sfruttare durante l'apprendimento di Microsoft Intune.

## <a name="what-opportunities-are-there-to-involve-the-support-team-earlier"></a>Quali sono le opportunità di coinvolgere il team di supporto fin dalle fasi iniziali?

Coinvolgere il personale help desk o di supporto IT nelle prime fasi della pianificazione della distribuzione di Intune e dei progetti pilota può essere molto utile per le organizzazioni. Offre al personale di supporto l'opportunità di familiarizzare con la soluzione e di acquisire esperienza. Consente inoltre di preparare il personale help desk o di supporto IT per il supporto dell'implementazione completa nell'ambiente di produzione delle organizzazioni.

## <a name="next-section"></a>Sezione successiva

Nella sezione successiva vengono fornite indicazioni sulla [progettazione di Intune](section-7-create-an-intune-design.md).

